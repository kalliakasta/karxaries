# karxaries
Συμμετοχή στο διαγωνισμό ρομποτικής της ellak σχολικού έτους 2024 – 25 Κατηγορία Δημοτικού
Η ομάδα μας:  Οι Καρχαρίες  Κλεοπάτρα-Τσαμπίκα –Κατερίνα- Γιώργος- Μαρία Σαββίνα, Παρασκευή -Τσαμπίκα -Γιώργος- Βαγγέλης- Μιχάλης-Δέσποινα-Γιώργος
Η τουαλέτα που μιλάει και ατμίζει
Αρχικά το  έργο  αφορούσε τη δημιουργία μιας έξυπνης δημόσιας τουαλέτας, η οποία χρησιμοποιεί φωνητικές εντολές και αυτόματο καθαρισμό με ατμό, συμβάλλοντας στην προσβασιμότητα, την υγιεινή και την οικολογική βιωσιμότητα των δημόσιων χώρων. Ένα από τα βασικά χαρακτηριστικά  του ήταν  η φωνητική αλληλεπίδραση. Η τουαλέτα  θα διέθετε ένα  σύστημα ομιλίας, που παρέχει ηχητικές οδηγίες και  θα μπορουσε  να απαντά σε ερωτήσεις των χρηστών. Ως αρχική σκέψη ήταν οι χρήστες μπορούν να δίνουν φωνητικές εντολές για διάφορες λειτουργίες, όπως η ενεργοποίηση του καζανακίου, η παροχή σαπουνιού και το άνοιγμα ή κλείσιμο της πόρτας. Με αυτόν τον τρόπο, θα μειωνόταν  η ανάγκη φυσικής επαφής, αυξάνοντας την υγιεινή και διευκολύνοντας άτομα με κινητικές δυσκολίες. Ακόμη ο αυτόματος καθαρισμός με ατμό θα βοηθούσε στην  αποστείρωση των επιφανειών. Αυτή η μέθοδος μειώνει την ανάγκη για χημικά καθαριστικά, προστατεύοντας το περιβάλλον, ενώ παράλληλα εξοικονομεί μεγάλες ποσότητες νερού. Ο χώρος είναι εξοπλισμένος με αισθητήρες. Επιπλέον, η δημόσια τουαλέτα διαθέτει ένα ειδικό κουμπί σήματος κινδύνου, το οποίο μπορεί να χρησιμοποιηθεί σε περιπτώσεις ανάγκης, προσφέροντας μεγαλύτερη ασφάλεια σε γυναίκες και παιδιά και συμβάλλοντας στην πρόληψη περιστατικών βίας. Κλείνοντας , ο χώρος θα παρείχε ενα φωτοβολταϊκό σύστημα στην έξυπνη τουαλέτα, προσθέτοντας αυτονομία στην τροφοδοσία ενέργειας. Το έργο βασίζεται σε ανοιχτές τεχνολογίες, επιτρέποντας προσαρμογές και επεκτάσεις για διάφορες χρήσεις. Η υιοθέτηση αυτών των τεχνολογιών ενισχύει τη συνεργασία, την καινοτομία και τη δημιουργία έξυπνων και βιώσιμων λύσεων για τους δημόσιους χώρους.
Στο πλαίσιο της δράσης, αγοράστηκε το πακέτο Keyestudio 48 in 1 Sensor Kit, το οποίο, σε συνδυασμό με το Polytech S1, χρησιμοποιήθηκε για την υλοποίηση του έργου.
Κατά τη διάρκεια της υλοποίησης του έργου, προέκυψαν ορισμένες τεχνικές και κατασκευαστικές δυσκολίες, κυρίως λόγω βάρους και μηχανικών περιορισμών. Αρχικά, είχε σχεδιαστεί ένα σύστημα αυτόματης ανύψωσης του καλύμματος της τουαλέτας. Ωστόσο, λόγω της κατασκευής και του βάρους, κρίθηκε αναγκαίο να τροποποιηθεί το αρχικό σχέδιο. Έτσι, αντί για ανύψωση, το κάλυμμα περιστρεφόταν και καθαριζόταν με ειδικό ύφασμα αποστείρωσης.Επιπλέον, ενώ είχε προβλεφθεί η χρήση φωνητικών εντολών, αυτό αποδείχθηκε τεχνικά περιοριστικό για την παρούσα φάση. Αντί αυτού, ενσωματώθηκε ένας απλός αλλά λειτουργικός αυτοματισμός ενεργοποίησης μέσω ποδοδιακόπτη (κουμπιού που ενεργοποιείται με το πόδι), διευκολύνοντας τη χρήση του συστήματος χωρίς επαφή με τα χέρια.
Στη μεταβατική αυτή φάση της υλοποίησης, οι μαθητές αξιολόγησαν τις προκλήσεις που προέκυψαν κράτησαν δραστηριότητες από τον αρχικό σχεδιασμό όπως το κουμπί κινδύνου (εικόνες 1και 2 η αρχείο κουμπί) αλλά κατέληξαν  και σε μια  τροποποιημένη  πρακτική και καινοτόμο λύση. Συγκεκριμένα, αποφάσισαν τη δημιουργία ενός συστήματος στεγνώματος χεριών, το οποίο εγκαταστάθηκε ξεχωριστά σε κάθε βρύση. Με τον τρόπο αυτό, ενισχύθηκε η υγιεινή, περιορίστηκε η χρήση χαρτιού και βελτιώθηκε η αυτονομία των χρηστών.
